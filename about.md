---
layout: page
title: About me
---

Sono Emiliano Ciavatta, ho 24 anni e sono uno studente di Ingegneria e Scienze Informatiche all'Università Alma Mater di Bologna. Sono nato a Cesena e vivo a Rimini. Sono appassionato di informatica sin da ragazzo, nonostante come scuola superiore abbia fatto un Istituto Tecnico per Geometri. In questo momento sto frequentando il corso di laurea magistrale, che ha sede a Cesena. Mi sono laureato nel 2018 al corso di laurea triennale di Ingegneria e Scienze Informatiche, sempre a Cesena, con massimi voti.

Amo i linguaggi di programmazione, mi piace sempre impararne di nuovi e scoprire le loro funzionalità più avanzate. Sono un perfezionista del codice, oltre che a scrivere codice efficiente tendo a dare molto peso allo stile, al fatto che un sorgente della essere semplice, chiaro e pulito. Utilizzo prevalentemente sistemi operativi Linux con cui ho molta esperienza. Mi piace progettare il software e seguire tutte le fasi fino al rilascio. Mi piace particolarmente la fase di testing automatizzato e di continuous integration/continuous delivery.
Nonostante me la cavi decentemente, odio realizzare (ed utilizzare) interfacce grafiche. Non mi piace particolarmente neanche l'ambito del machine learning.

Sono appassionato di sicurezza informatica e faccio parte dei team di ricerca sulla sicurezza [Ulisse](https://ulisse.unibo.it/) e [CeSeNA](https://cesena.github.io/). Partecipo regolarmente a CTF, competizioni di livello internazionale il cui scopo è scoprire (e talvolta sistemare) vulnerabilità presenti in sistemi informatici. Nel 2019 ho partecipato alla Cyberchallenge, un programma di addestramento in materia di cybersicurezza organizzato dal Laboratorio Nazionale di Cybersecurity del CINI con il supporto del Ministero della Difesa. Con il team Unibo, composto da quattro persone, ho partecipato alla finale nazionale, una competizione in cui partecipavano 18 università italiane, e con il mio team ci siamo [classificati secondi](https://magazine.unibo.it/archivio/2019/07/01/cyberchallenge-italiana-medaglia-dargento-per-i-cyber-defender-unibo).

Mi batto da sempre per i diritti civili, e sono un attivista della comunità LGBTQ+. In questo momento sono il coordinatore dei giovani dell'Arcigay [Alan Turing](https://www.arcigay.rimini.it/) di Rimini, un'associazione di promozione sociale che ha lo scopo di tutelare i diritti LGBTQ+ in Italia.
